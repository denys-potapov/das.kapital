\parcont{}  %% абзац починається на попередній сторінці
\index{ii}{0016}  %% посилання на сторінку оригінального видання
на грошову форму. Але як особлива стадія в кругобігу певного індивідуального
капіталу той самий акт є реалізація капітальної вартости
в 422\pound{ ф. стерл.}, що міститься в товарі, плюс додаткова вартість в 78\pound{ ф.
стерл.}, яка міститься в тому самому товарі, отже, являє $Т' — Г'$, перетворення
товарового капіталу з його товарової форми на грошову форму\footnote{
До цього місця рукопис VI.~Відси рукопис V.
}.

\label{original-16}
Функція $Т'$ тепер така сама, як і всякого іншого товарового продукту:
перетворитись на гроші, бути проданим, проробити фазу циркуляції
$Т — Г$. Поки вирослий вартістю капітал застигає у формі товарового
капіталу, нерухомо лежить на ринку, продукційний процес припиняється.
Капітал не діє ні як продуктотворець, ні як вартостетворець. Залежно від
різного ступеня швидкости, що з нею капітал скидає з себе свою товарову
форму й набирає грошової форми, або, залежно від швидкости продажу,
та сама капітальна вартість дуже неоднаковою мірою буде правити за
продуктотворця й вартостетворця, і маштаб репродукції буде розширюватись
або скорочуватись. У першій книзі показано, що міра дії даного
капіталу зумовлена потенціями продукційного процесу, які до деякої
міри не залежать від величини його власної вартости. Тепер виявляється,
що процес циркуляції пускає в рух нові потенції, незалежні від величини
вартости капіталу, — потенції, що зумовлюють міру його дії, його поширення
та скорочення.

Далі товарова маса $Т'$, як носій капіталу, що сам із себе зріс у своїй
вартості, мусить уся проробити метаморфозу $Т' — Г'$. Кількість проданого
має тут посутнє значіння. Поодинокий товар фігурує лише як інтеґральна
частина цілої маси. 500\pound{ ф. стерл.} вартости існують в \num{10.000} ф. пряжі.
Коли капіталістові вдасться продати лише \num{7.440} ф. пряжі за її вартістю
в 372\pound{ фунт, стерл.}, то він поверне тільки частину свого сталого капіталу,
вартість витрачених засобів продукції; а коли 8440 ф., — то лише величину
вартости цілого авансованого капіталу. Він мусить більше продати, щоб
реалізувати додаткову вартість, і він мусить продати всі \num{10.000} ф.
пряжі, щоб реалізувати додаткову вартість в 78\pound{ ф. стерл.} (\deq{} \num{1.560} ф.
пряжі). Отже, в 500\pound{ ф. стерл.} грошей він одержує лише рівновартість
за проданий товар; його операція в межах циркуляції є просте $Т — Г$.
Коли б він заплатив своїм робітникам 64\pound{ ф. стерл.} замість 50\pound{ ф. стерл.}
заробітної плати, то його додаткова вартість була б лише 64\pound{ ф. стерл.}
замість 78\pound{ ф. стерл.}, а ступінь експлуатації лише 100\% замість
156\%; але, як і раніш, вартість його пряжі залишилась би незмінною;
тільки співвідношення різних частин її змінилось би; акт циркуляції $Т — Г$
тепер, як і раніше, був би продажем \num{10.000} ф. пряжі за 500\pound{ ф. стерл.},
за її вартість.

$Т' \deq{} Т \dplus{} т$ (\deq{} 422\pound{ ф. стерл.} \dplus{} 78\pound{ ф. стерл.}). — $Т$ дорівнює вартості $П$,
або вартості продуктивного капіталу, а вона дорівнює вартості $Г$, авансованого
в $Г — Т$, в купівлі елементів продукції; в нашому прикладі вона
дорівнює 422\pound{ ф. стерл}. Коли товарова маса продається за її вартістю, то
$Т$ \deq{} 422\pound{ ф. стерл.} і $т$ \deq{} 78\pound{ ф. стерл.}, тобто вартості додаткового продукту
\parbreak{}  %% абзац продовжується на наступній сторінці
